Milis Linux’ta paket üretmek oldukça kolaylaştırılmıştır. Milis Linux’ta paketler talimat dosyaları sayesinde üretilir. Talimat dosyası bir paketin nasıl derleneceğini,oluşturulacağını, gerekli olan bağımlılıkların neler olduğu, paketçinin adı, paketin adı ve açıklaması versiyon numarası gibi bilgileri barındırır. Mps paket yöneticisi de bu talimat dosyasını kullanarak paketi oluşturur.

Peki bu talimat dosyası nasıl oluşturulur?
Kullanıcının ev dizininde “talimatname” adında bir dizin vardır. Bu dizin içerisinde ise genel, onsistem, temel ve temel-ek adında klasörler vardır. Genel olarak sonradan oluşturacağımız talimat dosyaları, genel dizininin içindeki paket adı yazılı olan dizinlerin içinde yer almaktadır. Bu talimat dosyalarını örnek alarak kendi istediğiniz bir paketin talimat dosyasını oluşturabilirsiniz.
Sıfırdan bir talimat oluşturmadan önce mevcut dağıtımlarda nasıl oluşturulmuş olmasına bakılması sağlıklı bir yoldur.Genelde Arch,Crux,Slackware dağıtımlarındaki paket üretimlerinden faydalanılabilinir. Ancak burada dikkat edilmesi gereken hususlar var. Örneğin diğer dağıtımlardaki bağımlılıklar (depends) Milis Linux deposunda farklı bir isimde oluşturulmuş olabilir veya bağımlılıklar depoda olmayabilir. Bu durumda olmayan bağımlılıkların da talimat oluşturularak paketlenmesi gerekir.

Talimat dosyası oluşturulurken hangi paketi üreteceksek ilgili paketin web sitesinde yada indirdiğimiz kaynak kodunda genelde gerekli olan bağımlılıklar, paketin nasıl derleneceği vs. bilgiler çoğu zaman verilmektedir. Bunlardan yararlanarak da talimat dosyası oluşturabiliriz.
